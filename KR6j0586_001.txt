#-*- mode: mandoku-view; -*-
#+TITLE: 佛說華積陀羅尼神經
#+DATE: 2015-08-30 20:35:44.022888
#+PROPERTY: JUAN 1
#+PROPERTY: ID KR6j0586
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD
<pb:KR6j0586_TKD_12-0049a>
佛說華積阤羅尼神呪經
¶¶吴月支國居士支謙譯
¶如是我聞一時佛在阿耨逵池龍王
宮中與¶大比丘五百人倶及菩薩摩
訶薩具足一千¶悉得一切陀羅尼餘
一生在住十住地次當¶作佛如王太
子俱於十方皆成佛道具大莊¶嚴不
疑如來一切功德天龍八部一時俱會
¶尒時師子威菩薩従座而起右膝著
地合掌¶向佛而白佛言世尊若善男
子善女人於如¶來所而修供養功德
多不佛告師子威勿作¶是語若善男
子善女人於如來所而修供養¶功德
多不何以故如來無量戒定慧解脫
解¶脫知見之所成就若善男子善女
人於如來¶所若在若亡而修供養師
子威當知是人終¶必於三乘中隨其
因緣而得解脫復次師¶子威若復有
人見佛世尊心生歡喜尊重讃¶歎以
諸供養施於如來又復有人於如來
滅¶後若見舎利心生歡喜是二功德
等无有異¶復次師子威若在家菩薩
<pb:KR6j0586_TKD_12-0049b>
以諸珎寶積如湏¶彌供養聲聞及辟
支佛不如出家菩薩發菩¶提心以一
金錢供養如來復次師子威若復¶有
人於千万歲親近世尊備修供養若
復有<md:KR6j0586_T_001-0875a>¶人如來滅後發菩提心以一香
華入僧伽藍¶舉足下足作如是言南
無世尊以此深解殷¶重信心供養如
來舎利寶塔不以求報不以¶疑惑未
得解脫中間若千万億刧不墮惡道
¶師子威諦聽有陀羅尼名日華積我
今當說¶爲諸天人多所饒益若善男
子能於華積陀¶羅尼呪受持讀誦親
近依行功德勝彼是人¶世世得一聞
持不墮諸惡險棘道中離諸鞎¶難常
見妙寶常見諸佛諸根常具不生下
賤¶卑隷人家常得不離菩薩弘心常
得種種無¶量慧辯爲无量十方諸佛
如來之所知見乃¶說呪日
¶但施(峙耶反)他(一)杜羅禰(二)拖羅禰(三)拖羅
¶尼(四)拖羅尼(五)俟尼(六)波羅婆(負荷反)娑
禰(七)悉¶諦(八)栴禘(九)那俟紙(十)嫟訶(引)
麗(狸迤反十一)¶魯伽婆底(十二)佛陀婆底(十三)底
麗(狸迤反十四)柯¶羅知(胝迤反十五)羅豎波伽知(胝迤反十六)
華積阤羅尼經第二張知
<pb:KR6j0586_TKD_12-0049c>
知(胝迤反)杜婆¶底(十七)毗舎羅佛地(十八)達摩
婆従(十九)惡叉¶耶葛俾(二十)葛波毗伽知
(胝迤二十一)阿媚多葛波¶休多大多禰(二十二)闍
波底(二十三)哆嫟(微耶反)沙摩¶憙(吴音反)知(胝迤反二十四)
蜀伽羅婆底(二十五)陟沙¶挐佛眹(持引反)地
耶佛地璅訶(引二十六)
師子威¶當知若善男子能於此華積
神呪若讀若誦¶是人當於三月四月九
月従八日至十至日¶一心憶念如來
相好夜中三誦華積神呪日中¶亦三
至月圓時當以香華燈燭於形像前
而¶修供養幷誦華積陀羅尼呪其人
是夜夢見¶如來相好具足坐蓮華座
爲衆說法亦得華¶積陀羅尼呪於現
世中常得强記智慧深信<md:KR6j0586_T_001-0875b>¶従今身乃
至涅槃常一聞持一切聞見一切¶經
教一切學解一切技藝通達無㝵於
一切¶三昧深得清淨解四聖諦無上
法輪說是經¶巳師子威等天龍八部
一切大衆歡喜奉行
¶華積陀羅尼神呪經